Dai Schützen küemmt

Dai Schützen küemmt
Se küemmt, se küemmt!
Dai Schützen küemmt!
Ne wahne grouten Tropp!
Kling, Klang, Kloria!
Sipp un Sapp, fiderallala!
„Nai souwat, nai souwatt!“
Dai Blagen vören op.

Dai Musik spielt, dai Musik spielt
Dai blaset siek in Schwait.
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Dai Höerens wätt ne hait.

Dai Hauptmann küemmt, sütt wacker ut,
dai Ougen rollt in Kopp!
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Dai friettet us noch op.

Dann küemmt dat schoine Fähneken,
dat füttkert gar nit schlecht.
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Dat Fähneken goit terecht.

Dai Küenig küemmt, dai Küeng küemmt,
sütr wahne stoatig ut!
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Dai hiät dat Scheiten rut.

Dai Küenigin, dai Küenigin,
dai schmitt dean Kopp in’t Knick.
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Wat is dai schick un prick.

Sin alle do, nit euner fäahlt,
fäahlt nit dai leßte Buer!
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Se holt‘ sik strack un stuer.

Dai Haout fain greun,
de Schlippen schwatt,
dai Büxe knieterwitt!
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Se hol’t alle Schritt!

Dai Blagentüigs, dat Blagentüigs,
vöern op un ächterher!
Kling, Klang, Kloria!
Met Sipp un Sapp, fiderallala!
„Nai souwat, nai souwat!“
Kos’t nix, wat wet se mehr!


Geschrieben von Fritz Schauerte Warstein
